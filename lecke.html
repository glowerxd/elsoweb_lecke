<!DOCTYPE html>
<html>
<body>
<img src="https://external-content.duckduckgo.com/iu/?u=https%3A%2F%2Fwww.mek.oszk.hu%2F00500%2F00597%2Fhtml%2Farany.jpg&f=1&nofb=1&ipt=7d2728154cd4c62d8fc768617ff16cbdeb0528aa8f77eb15cb388f2e7a386c50&ipo=images">
<h2 id="section7">Arany János</h2>
<a href="#section2">Ugrás az ősz versre</a> <br>
<a href="#section3">Ugrás az Nemzetőr-dal versre</a> <br>
<a href="#section4">Ugrás az Letészem a lantot versre</a> <br>
<a href="#section5">Ugrás az Hej! Iharfa... versre</a> <br>
<a href="#section6">Ugrás az EH... versre</a> <br>
<h2 id="section2">Ősz</h2>
<p>
Híves, borongó őszi nap; <br>
Beült hozzám az únalom: <br>
Mint a madár, ki bús, ki rab, <br>
Hallgat, komor, fázik dalom. <br>
Mit van tennem? olvasni tán...? <br>
Maradj Homér, fénydús egeddel,<br>
Maradj te most!... Jer Osszián,<br>
Ködös, homályos énekeddel.<br>
Mert fájna most felhőtlen ég,<br>
Mosolygó, síma tengerarc,<br>
Élénk verőfényes vidék -<br>
Óh, fájna most nekem e rajz!<br>
Kék fátyol messze bérc fokán -<br>
Arany hajó, mely futva szegdel<br>
Bibor habot... Jer Osszián,<br>
Ködös, homályos énekeddel.<br>
</p>
<p>
Ott kéken a Zeüsz-lakta domb;<br>
Itt zölden a nyájas sziget;<br>
Fölötte lomb, alatta lomb,<br>
Árnyas berek, zengő liget, -<br>
Hullám-mosott gazdag virány -<br>
Fehér juhak s tulkok sereggel -<br>
Minő kép ez!... Jer Osszián,<br>
Ködös, homályos énekeddel.<br>
</p>
<p>
Füst koronáz erdőt, bokort,<br>
Vendégies hivójelül;<br>
Hősek családja, víg csoport,<br>
Áldoz, toroz máglyák körül;<br>
Lantszóra lejt ifjú, leány;<br>
Kettős pohár, mézízü nedvvel,<br>
Vigan forog... Jer Osszián,<br>
Ködös, homályos énekeddel.<br>
</p>
<p>
S ha zúdulnak véres csaták,<br>
Szabadságért nem küzdenek,<br>
Mert elnyomás, népszolgaság<br>
Előttük ismeretlenek.<br>
Törvényök nincs - boldog hiány!<br>
A vének élőszája rendel<br>
Igazságot... Jer Osszián,<br>
Ködös, homályos énekeddel.<br>
</p>
<p>
Oda van a szép nyár, oda!<br>
A természet lassan kihal;<br>
Nincs többé nagyszerű, csoda,<br>
Többé se napfény sem vihar;<br>
Pacsirta nem szánt, csalogány<br>
Nem zöngi dalját este, reggel;<br>
Nincs délibáb... Jer Osszián,<br>
Ködös, homályos énekeddel.<br>
</p>
<p>
Egyhanguság, egyformaság;<br>
A nappal egy világos éj;<br>
Nem kék az ég, nem zöld az ág,<br>
Menny, föld határán semmi kéj;<br>
Csak sír az égbolt ezután<br>
Örök unalmu lanyha cseppel,<br>
Mig szétolvad... Jer Osszián,<br>
Ködös, homályos énekeddel.<br>
</p>
<p>
Óh jer, mulattass engemet,<br>
Hunyó dicsőség lantosa;<br>
Érdekli mostan lelkemet<br>
Borongó ég, kihalt tusa,<br>
Emlékhalom a harc fián,<br>
Ki az utolsók közt esett el,<br>
Remény nélkül... Jer Osszián,<br>
Ködös, homályos énekeddel.<br>
</p>
<p>
Felhőid és zúgó szeled,<br>
A zizegő haraszt, mohar,<br>
Magános tölgy a domb felett,<br>
Bolyongó tűz, hullámmoraj -<br>
Ez, amit lelkem most kiván!<br>
Enyésző nép, ki méla kedvvel<br>
Multján borong... Jer Osszián,<br>
Ködös, homályos énekeddel.<br>
</p>
<p>
Kinek sötétes éjjelen<br>
A hős apákhoz költözött<br>
Daliák lelke megjelen,<br>
Alánéz bús felhők között<br>
És int feléd: „Jer, Osszián,<br>
A holtakat miért vered fel?<br>
Nincs többé Caledonián<br>
Nép, kit te felgyujts énekeddel.” <br>
</p>
<h2 id="section3">Nemzetőr-Dal</h2>
<p>
Süvegemen nemzetiszín rózsa,<br>
Ajakamon édes babám csókja;<br>
Ne félj, babám, nem megyek világra:<br>
Nemzetemnek vagyok katonája.<br>
</p>
<p>
Nem kerestek engemet kötéllel; <br>
Zászló alá magam csaptam én fel:<br>
Szülőanyám, te szép Magyarország,<br>
Hogyne lennék holtig igaz hozzád!<br>
</p>
<p>
Nem is adtam a lelkemet bérbe;<br>
Négy garajcár úgyse sokat érne;<br>
Van nekem még öt-hat garajcárom...<br>
Azt is, ha kell, hazámnak ajánlom.<br>
</p>
<p> 
Fölnyergelem szürke paripámat;<br>
Fegyveremre senki se tart számot,<br>
Senkié sem, igaz keresményem:<br>
Azt vegye hát el valaki tőlem!<br>
</p>
<p>
Olyan marsra lábam se billentem,<br>
Hogy azt bántsam, aki nem bánt engem:<br>
De a szabadságért, ha egy íznyi,<br>
Talpon állok mindhalálig víni.<br>
</p>
<p>
<h2 id="section4">Letészem a lantot</h2>
Letészem a lantot. Nyugodjék.<br>
Tőlem ne várjon senki dalt.<br>
Nem az vagyok, ki voltam egykor,<br>
Belőlem a jobb rész kihalt.<br>
A tűz nem melegít, nem él:<br>
Csak, mint reves fáé, világa.<br>
Hová lettél, hová levél<br>
Oh lelkem ifjusága!<br>
</p>
<p>
Más ég hintette rám mosolyját,<br>
Bársony palástban járt a föld,<br>
Madár zengett minden bokorban,<br>
Midőn ez ajak dalra költ.<br>
Fűszeresebb az esti szél,<br>
Hímzettebb volt a rét virága.<br>
Hová lettél, hová levél<br>
Oh lelkem ifjusága!<br>
</p>
<p>
Nem így, magánosan, daloltam:<br>
Versenyben égtek húrjaim;<br>
Baráti szem, művészi gonddal<br>
Függött a lantos ujjain; -<br>
Láng gyult a láng gerjelminél<br>
S eggyé fonódott minden ága.<br>
Hová lettél, hová levél<br>
Oh lelkem ifjusága!<br>
</p>
<p>
Zengettük a jövő reményit,<br>
Elsírtuk a mult panaszát;<br>
Dicsőség fényével öveztük<br>
Körűl a nemzetet, hazát:<br>
Minden dalunk friss zöld levél<br>
Gyanánt vegyült koszorujába.<br>
Hová lettél, hová levél<br>
Oh lelkem ifjusága!<br>
</p>
<p>
Ah, látni véltük sirjainkon<br>
A visszafénylő hírt-nevet:<br>
Hazát és népet álmodánk, mely<br>
Örökre él s megemleget.<br>
Hittük: ha illet a babér,<br>
Lesz aki osszon... Mind hiába!<br>
Hová lettél, hová levél<br>
Oh lelkem ifjusága!<br>
</p>
<p>
Most... árva énekem, mi vagy te?<br>
Elhunyt daloknak lelke tán,<br>
Mely temetőbül, mint kisértet,<br>
Jár még föl a halál után...?<br>
Hímzett, virágos szemfedél...?<br>
Szó, mely kiált a pusztaságba...?<br>
Hová lettél, hová levél<br>
Oh lelkem ifjusága!<br>
</p>
<p>
Letészem a lantot. Nehéz az.<br>
Kit érdekelne már a dal.<br>
Ki örvend fonnyadó virágnak,<br>
Miután a törzsök kihal:<br>
Ha a fa élte megszakad,<br>
Egy percig éli túl virága.<br>
Oda vagy, érzem, oda vagy<br>
Oh lelkem ifjusága!<br>
</p>
<p>
<h2 id="section5">Hej! Iharfa!</h2>
Hej! iharfa, juharfa, <br>
Patyolating, kivarrva:<br>
Tudod pajtás, ki varrta?<br>
Az a kis lány,<br>
Az a kis lány<br>
A barna.<br>
</p>
<p>
Patyolating, jegykendő,<br>
Múlik az ó esztendő,<br>
Karácsonyban hirdetnek,<br>
Ünnep után,<br>
Ünnep után<br>
Esketnek.<br>
</p>
<p>
Verje meg a bubánat,<br>
Ki elszólja babámat!<br>
Jár a világ rossz szája:<br>
Ne hajts rózsám,<br>
Ne hajts rózsám<br>
Reája.<br>
</p>
<p> 
<h2 id="section6">EH...</h2>
Eh! mi a kő jutott hozzám,<br>
Hogy nem megy az irka-firka;<br>
Hiába van toll kezemben,<br>
Csak bámúlok, mint a birka.<br>
</p>
<p>
Gondolatim, mint a túzok,<br>
Melynek összefagyott szárnya,<br>
Gyalog mennek a föld szinén,<br>
Egy sincs, aki fentebb járna.<br>
</p>
<p>
Olyan próza minden részem,<br>
Mint egy kalmár, aki számol...<br>
De hisz' én is azt teszem most!<br>
Lám hol a bibéje, lám hol!<br>
</p>
<p>
Úgy bizony, nagy számvetésbe<br>
Merülék, tudnillik ebbe:<br>
Egy dolog két vége közzül<br>
Melyik kerül kevesebbe:<br>
</p>
<p>
Egyenesen dobni tűzre,<br>
Mihelyt megvevém, papírom...?<br>
Vagy akkor tüzelni fel, ha<br>
Költeménnyel teleírom...?<br>
</p>
<a href="https://mek.oszk.hu/00500/00597/html/">Források</a>
<a href="#section7">Ugrás az oldal elejére</a> <br>
</body>
</html>
